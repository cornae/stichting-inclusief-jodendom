---
layout: article
title: Meehelpen en giften
parent: Editorial lane
icon: worldwide
colour: #9FD86B
summary: ''
index: 5

---
De Stichting Inclusief Jodendom kan iedere vorm van hulp gebruiken. Als Stichting zonder winstoogmerk zien de personen die hieraan verbonden zijn (bestuur, rabbijn en chazzan) af van financiële vergoedingen voor hun werkzaamheden. Alle geldelijke steun die de Stichting ontvangt gaat naar de projecten die op deze website genoemd worden.

De Stichting ontvangt geen overheidssubsidie. 

In het Jodendom geloven we in wederkerigheid. Een voorbeeld: een bakker heeft brood over aan het eind van de dag, geeft het aan de behoeftigen die daardoor niet hoeven stelen, er is dus minder politie nodig en minder belastinggeld, en dat geld gebruikt de klant weer om zo nu en dan wat extra's te kopen van de bakker.

Om geld vragen is moeilijk. Het verzoek om giften en bijdragen is absolute noodzaak om alle projecten te kunnen financieren. In onze beleving dragen al deze projecten bij aan een win-win situatie waarvan hierboven al een voorbeeld werd geschetst. Want tenslotte kan een Open Synagoge Dienst, waaraan onder niet-Joden een grote behoefte blijkt te bestaan, niet tot stand komen zonder de inzet van toegewijde individuen en organisaties. Onder hen kunnen ook gerekend worden de Joden die met de rabbijn en chazzan meereizen, maar ook de vrijwilligers van de kerkgemeenschappen die ons uitnodigen en die bijdragen door lekkers te bakken, de kerkzaal ter beschikking te stellen en in te richten en soms ook andere zaken ter beschikking te stellen. Voor hun steun zijn wij intens dankbaar.

We hopen oprecht dat ieder die deze Stichting een warm hart toedraagt een incidentele, of periodieke gift wil overmaken. Dat kan op:

NL21 INGB 0007 9328 84 ten name van Stichting Inclusief Jodendom, onder vermelding van gift / donatie / bijdrage / hart onder de riem

Al uw bijdragen zijn aftrekbaar van de belasting, aangezien de Stichting een ANBI-status heeft aangevraagd. 

_Hoe worden uw bijdragen besteed?_

Het meest intensieve project van de stichting zijn de Open Synagoge Diensten, ofwel _De reizende sjoel._ Om mensen écht te laten beleven wat een vrijdagavond in de sjoel te bieden heeft, worden niet alleen reiskosten gemaakt, maar er worden ook kosjere wijn, brood en  lekkernijen meegebracht. Omdat de doelgroep voor kosjere producten in Nederland klein is, zijn deze verhoudingsgewijs duur. Het aantal aanwezigen bij diensten loopt soms op tot 200 personen.

Voor de gebedenboeken wordt een ontwerp gemaakt wat toegespitst is op een zeer uiteenlopend publiek. Zo komt er een fonetische tekst naast de Hebreeuwse en willen we een Nederlandse en Engelse vertaling opnemen. Om de mensen zich niet compleet verloren te laten voelen, kijken we naar mogelijkheden van pictogrammen, illustraties en commentaren. Hier kun je meer over lezen op de pagina "gebedenboeken".

Een joodse gemeenschap kan niet zonder Sefer Tora. Om de joodse gemeenschap, Beit Ha'Chidush, te steunen die de rabbijn, chazzan en vaak ook meereizende Joden levert voor de reizende sjoel, wil de Stichting die gemeenschap financieel steunen bij de aanschaf van een nieuwe (tweede hands) Tora-rol of de reparatiekosten van de Torarollen die op dit moment in gebruik zijn bij Beit Ha'Chidush. (Zie daar).

De Stichting is mede opgezet om het zogeheten gioer-traject onder te brengen, zodat dit financieel gezien zo transparant mogelijk verloopt. (Zie daar).