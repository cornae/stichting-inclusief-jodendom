---
layout: article
title: 'Gioer: jood worden'
parent: Editorial lane
icon: study
colour: #095169
summary: Deel worden van het joodse volk kan, maar is geen sinecure.
index: 2

---
Voor een gering aantal mensen bestaat er de mogelijkheid om een leer- en ervaringstraject te volgen om Jood/Jodin te worden. Voor deelname moet contact worden opgenomen met rabbijn Tamarah Benima.

Dit zogeheten gioer-traject duurt minimaal twee jaar, maar toelating garandeert op geen enkele manier de opname in het joodse volk.

Het gioer traject is voor mensen 

• met een joodse familiegeschiedenis, maar die volgens de traditionele joodse regels niet als Joden worden beschouwd;

• zonder een joodse familiegeschiedenis, en de behoefte hebben zich bij het joodse volk aan te sluiten en Jood/Jodin te worden.

Jood/Jodin zijn is een juridische status, vergelijkbaar met Nederlander, Duitser, Amerikaan, Indonesiër worden/zijn. Deel worden van het joodse volk is geen (!) 'bekering' in de zin van het omarmen van een andere godsdienst; wat men omarmt is een beschaving - de joodse, met een cultuur en een praxis die weliswaar door de joodse religieuze teksten en rabbinale beslissingen zijn gevormd, maar niet een op een met de joodse godsdienst samenvallen. Het doel is om de zogeheten 'geer' (spreek de 'g' uit op zijn Frans) te begeleiden en te ondersteunen bij het verder ontwikkelen zijn/haar joodse identiteit .

Het traject bestaat onder andere uit het vergaren van kennis over en ondergaan  van ervaring met:

* de fundamentele begrippen van het joodse denken;
* de joodse basisteksten: Tora (Vijf Boeken van Mozes), Tanach (het 'Oude Testament', waarvan de Tora een onderdeel is), Misjna (de zogeheten Mondelinge Leer), Midrasj (verhalende uitleg), en zo verder
* de diensten in de synagogen en structuur, geschiedenis en gebruik van het gebedenboek;
* koosjer eten en het voeren van een kosjere huishouden;
* de joodse literatuur in alle breedte;
* de Hebreeuwse taal (beperkt)
* Hebreeuwse of Jiddische termen of uitdrukkingen;
* en zo verder.

Het traject staat onder leiding van rabbijn Tamarah Benima en wordt gegeven door  vaste leerkrachten en gast-docenten. 

De kosten zijn €600 per jaar.

Het gioer traject wordt afgesloten door verschijnen voor een Bet Din, een vergadering van drie rabbijnen. Na een gesprek tussen Bet Din en de kandidaat, bepaalt het Bet Din of de geer eraan toe is om ook in juridische zin onderdeel uit te gaan maken van het Joodse volk.

In januari 2020 is er een cursus gestart; deze duurt tot eind 2021. Deelname daaraan is gesloten. Het is nog onzeker of in 2022 een nieuwe gioer-cursus zal starten. Iedereen die niet zo lang wil wachten, wordt aangeraden om bij een andere denominatie (bijvoorbeeld de Liberaal-Joodse Gemeenschap) toegelaten tot het gioer-traject daar.